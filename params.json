{"name":"Attualità educativa della favola di pinocchio, “Un burattino che diventa uomo”","tagline":"PROGETTO PER LA REALIZZAZIONE DI UN “LABORATORIO DI LETTURA DRAMMATIZZAZIONE”","body":"ORGANIZZAZIONE DEL PROGETTO.\r\n\r\nIl progetto prenderà avvio dalla lettura del libro di Collodi “Le avventure di Pinocchio”. Si prevede la lettura ad alta voce dei vari capitoli del testo da parte degli utenti e, successivamente, il riassunto orale del capitolo, eseguito collettivamente, seguendo l’ordine cronologico della narrazione. Avrà luogo poi la riflessione sullo stesso capitolo e le sue vicende visto e adattato alla luce del nostro programma comunitari. Alla fine della lettura di tutto il libro sono previsti, inoltre, momenti dedicati ad attività di scrittura creativa  e di disegno , per consentire agli utenti di allargare la narrazione con interventi personali che diano una lettura particolare e soggettiva all’esperienza del racconto. Il materiale verrà poi raccolto in un opuscolo che verrà presentato a Don Carlo con le dediche di ognuno inserite in un contesto di clima natalizio.\r\nDi frequente il gruppo si esibirà nella drammatizzazione dei capitoli presi in considerazione.\r\nNon mancherà l’ascolto di musiche tratte dalle principali realizzazioni su Pinocchio  ( musical, film, cartoni animati) e la realizzazione di danze e coreografie. \r\nSi prevedono inoltre: la visione di opere su Pinocchio ( film di R. Benigni, il film di comencini della durata di cinque ore) e l’ascolto delle musiche di Bennato, Nicola Piovani e Fiorenzo Carpi rispettivamente autori del film di Benigni e di quello di Comencini.\r\nL’attività, così organizzata, permetterà di raggiungere competenze trasversali, non solo inerenti la letturta e la lingua italiana, ma renderà possibile il collegamento con altre discipline quali educazione all’immagine, musica, educazione motoria, la comunicazione. L’attività sarà condotta con metodicità, nel rispetto dei ritmi di ognuno.\r\nIl testo adottato è la versione originale uscita nell’anno 1883. \r\n\t                                               \r\n                                                                 \r\n                                               # OBIETTIVI\r\n\r\nGli obiettivi che ci prefiggiamo di raggiungere con la realizzazione delle attività programmate per il laboratorio di lettura e drammatizzazione sono i seguenti:\r\no\tPromuovere il piacere e l’interesse per la lettura\r\no\tAcquisire atteggiamenti positivi di ascolto\r\no\tLeggere e comprendere testi di vario genere\r\no\tManipolare e rielaborare i testi letti\r\no\tConoscere diverse modalità di lettura\r\no\tEsplorare le diverse possibilità espressive della voce e del corpo\r\no\tSaper rappresentare una situazione interpretandola attraverso la mimica, la gestualità, la postura del corpo\r\no\tSaper associare al testo verbale suoni, rumori, musiche\r\n\r\n                                                 ATTIVITÀ\r\no\tLettura ad alta voce e silenziosa\r\no\tConversazione e discussione del testo letto\r\no\tGiochi di ruolo e di simulazione\r\no\tDrammatizzazioni\r\no\tIllustrazioni in sequenza con varie tecniche\r\no\tManipolazione e rielaborazione dei testi\r\no\tAttività musicali\r\n\r\nSTRUMENTI E MATERIALI\r\n\r\nUna carriola e due pezzi grossi di legno, TV, cd musicali, computer, fotocopiatore, lettore dvd, strumenti musicali vari, fogli fotocopie, pennarelli, pastelli, colori acrilici, stoffe varie, bottoni, lana, pennelli, carta di vario tipo e di grandi dimensioni.\r\nTEMPI E MODALITA’\r\nIl progetto durerà dal mese di Ottobre 2013 al mese di Dicembre 2013. \r\nEsso sarà realizzato ogni settimana, per tre giorni la settimana dalle 11.00 alle 12.00 il martedì, il mercoledì e il venerdì in sintonia con la programmazione delle attività della comunità. \r\nSPAZI\r\nSala mensa e sala TV.\r\n                                             \r\nRESPONSABILI DEL PROGETTO: \r\nEDUCATORI   ANTONIO FARIGU  E PATRIZIA PIRAS\r\n\r\n\r\n\r\n                                                      #  PREMESSA\r\n\r\nL'incontro con la favola è molto stimolante e sollecita esperienze altamente educative, sul piano cognitivo, affettivo, linguistico e creativo. La fiaba costituisce un genere narrativo che permette di descrivere la propria vita interiore, le proprie emozioni, i sentimenti e di utilizzare la lingua nella sua funzione comunicativa, immaginativa e fantastica. Un’efficace comunicazione ed una ricca espressione possono realizzarsi solo attraverso  l'uso associato di immaginazione,  fantasia e creatività che possono esprimersi quindi non solo attraverso il codice verbale che invece puo' essere accompagnato dal codice di drammatizzazione e recitazione, in modo da avere  più chiavi di lettura e, di conseguenza, maggiori possibilità di comprensione, oltre che saper utilizzare competenze diversificate.\r\nNelle favole c'è molto della nostra vita. Le favole sono state scritte per darci una mano, per aiutarci a superare degli ostacoli nel nostro percorso.\r\nLe favole hanno una morale che ci insegna qualcosa, ci danno il senso del bene e del male. Come nella favola di Pinocchio. Tutti possono riconoscersi in Pinocchio, un bambino che vuole scoprire, vuole conoscere, vuole divertirsi e trasgredire nel mondo, non vuole assumersi nessuna responsabilità e ciò lo porta a commettere degli errori lungo il suo percorso di vita. \r\nPer questo è bene coinvolgere  attivamente gli utenti in esperienze di drammatizzazione, di espressione verbale e non, che permetteranno loro di sviluppare competenze a più livelli. Pertanto, si è deciso di scegliere la storia di Pinocchio per offrire anche agli adulti che vivono questa esperienza educativa comunitaria, numerosi stimoli di apprendimento e occasioni per veicolare i contenuti della programmazione educativa.  I valori trasmessi dalla favola di Pinocchio sono valori che restano invariati nel tempo, così come sono rimasti invariati nell'immaginario di tutti i personaggi ed i momenti del racconto legati a quei valori: il rispetto e l'onestà con il naso che cresce dicendo le bugie, i ragazzi svogliati che diventano somari... e poi il grillo parlante che dà buoni consigli, la fata turchina che esaudisce i desideri di chi si comporta bene e ti accompagna verso la maturazione, il gatto e la volpe che vivono di imbrogli vendendo approfittando della nostra buona fede, Mangiafuoco, l'amico Lucignolo, il buon papà Geppetto, la fata Turchina. \r\nLa fata Turchina è la metafora della nostra comunità, colei che ci insegna a essere responsabili, onesti e rispettosi, e che è l'artefice del nostro cambiamento facendoci diventare  uomini attraverso il suo programma. \r\nGeppetto è la metafora della nostra famiglia e di chi ci vuole bene, che farebbe di tutto per noi.\r\nIl Gatto e alla Volpe...essi sono la disonestà coloro che vivono di inganni e tentano di venderci illusioni. \r\nLucignolo invece sono le nostre cattive amicizie, quello che vive per divertirsi, quello che ci propone il piacere immediato, cose strane e particolari da fare...ci tenta. I personaggi delle favole siamo noi e ogni giorno viviamo le nostre storie, e ci sforziamo di portarle sempre a lieto fine. La favola riesce ad esprimere il nostro vissuto.\r\n                                                  \r\n                                             TRAMA DELLA RECITA\r\n\r\nTre ospiti della comunità l'aquilone, che fanno da voce narrante,  trovano, all’interno di una carriola, alcuni oggetti che rievocano personaggi di favole conosciute.\r\nLa loro attenzione si sofferma su un ceppo di legno che ricorda loro la storia del famoso burattino. \r\nIniziano a ricordare il falegname Geppetto che costruisce Pinocchio, il quale prende vita e gli sfugge dalle mani; si ricordano bambini, il tempo passato e  di come, anche per loro la vita sia stata piena di ostacoli e tentazioni a cui non hanno saputo resistere. \r\nE si rivivono come quando, tanti anni prima, attratti dalle luci illusorie del mondo, usciti da casa,  sono andati  incontro alle loro avventure, che sfortunatamente li ha portati verso la dipendenza dalle sostanze e quindi verso la comunità. Questi errori, come per Pinocchio, gli avrebbe portati a perdersi inevitabilmente se non intervengono nella loro vita, tra tanti personaggi negativi, delle  figure importanti e positive, due in particolare: nel caso di Pinocchio, Geppetto e la fatina, nel caso dei tre utenti, la famiglia e la comunità con il suo programma, che nella nostra rappresentazione vogliamo trasporre metaforicamente come simboli fondamentali per salvarsi.\r\nGeppetto, come detto, è la metafora della nostra famiglia e di chi ci vuole bene, che farebbe di tutto per noi. Poverissimo, fa enormi sacrifici per mandare Pinocchio a scuola e poter consentire che diventi un bambino responsabile.  Geppetto e chi ci vuole bene rischiano per amore la propria vita, gettandosi in mare e finendo inghiottito da una balena, che si puo' vedere come la metafora del tunnel della droga da cui Pinocchio esce insieme a Geppetto con il suo ingegno e la sua forza di volontà.  \r\nLa fatina nella nostra rappresentazione è invece la comunità e il suo programma,  interviene in  aiuto  proprio mentre stavano  per morire.  Ma all'inizio il dialogo tra pinocchio e la fatina, come tra gli utenti e la comunità,  è difficile. Pinocchio vede il suo naso allungarsi tremendamente a causa delle bugie che racconta. E si rivedono loro all'inizio del programma in comunità.  La fatina, benevola,  perdona sempre e  avverte dei pericoli che si potranno incontrare nel percorso alla ricerca  di una vita migliore. \r\nLungo la strada si possono avere nuovamente tentazioni,  in lontananza si potrebbe vedere l'obiettivo  senza però riuscire a raggiungerlo se non ci si impegna. La sua ricerca potrà essere interrotta dall’arrivo improvviso di  un  Lucignolo, la cattiva compagnia che ci tenta di nuovo,  che insieme ad altri amici  invita a seguirlo nel Paese dei Balocchi, dove la scuola non esiste e tutti sono liberi. Si può  salire sul carro e insieme a Lucignolo scoprire un minuscolo e fantastico mondo dei balocchi nella sostanza, ma ben presto nella realtà ci attende una sorpresa ben peggiore: con  Lucignolo si è  diventati somari, oggetto di scherno, soli, ai margini della società. Si ripiomba in un mondo di incubi  e come Pinocchio si puo'  tentare di riallacciare i rapporti con i vari personaggi della storia (Geppetto, la fatina e il grillo) ma questi, delusi dalla nostra condotta, inizialmente possono non  rispondere, come è capitato a Pinocchio. Isolato nel silenzio, Pinocchio allora  si decide di perseguire la ricerca del babbo con tutte le sue forze  che si è gettato in mare per cercarlo. Pinocchio si getta in acqua pure lui e viene inghiottito dal pesce-cane, dove un tonno lo informa della sorte che lo aspetta. Il protagonista ritrova il suo babbo infreddolito e solo; con grande coraggio lo salva dalla prigionia nella pancia dell’animale. Ritornato alla vita normale Pinocchio\r\nincontra nuovamente il grillo parlante il quale gli ricorda nuovamente  il valore del lavoro e della\r\nfatica, cui Pinocchio si dedica riuscendo ad aiutare il padre e la fatina, ormai vecchia e malata. Quest’ultima premia il protagonista avverando il suo sogno di diventare uomo.\r\nPinocchio è una storia nata per insegnare molte cose giuste: come l'importanza di dire sempre la verità, essere onesti, il rispetto per gli altri, essere responsabili verso gli altri e di impegnarsi attraverso il lavoro per ottenere ciò che desideriamo e i rischi che si corrono inseguendo stili di vita basati solo sul piacere e il divertimento. Ma come Pinocchio, è con il buon cuore e la purezza d'animo e valorizzando le proprie potenzialità che si ritrova la salvezza.  \r\nElemento portante della vicenda collodiana è il rapporto con la verità che Pinocchio sperimenta in prima persona: il desiderio di scegliere non può passare attraverso la finzione e la bugia, poiché la menzogna rende soli e ostacola la libertà di chi la racconta.\r\n\r\n\r\n                                                                   COPIONE\r\n\r\nTRE OSPITI DELLA COMUNITà L’AQUILONE DI FLUMINI MENTRE SONO IN SETTORE DAVANTI AD UN GROSSO CEPPO DI LEGNO ALL’INTERNO DI UNA CARRIOLA INIZIANO A RIEVOCARE VECCHI RICORDI.. UNA FAVOLA ...\r\n\r\nNARRATORE 1:   Ciao ragazzi, come và oggi in giardinaggio? E quello cos’è? Un ceppo che parla ? ahahah... sembra quello della favola di pinocchio... con il naso... come iniziava?\r\n\r\nNARRATORE 2:   .....“C’era una volta …un re? ...non ricordo bene come inizia… ma non è per pigrizia.. saranno gli anni che passano…. \r\n…che testa di tordo!\r\n\r\nNARRATORE 3 \"C’era una volta un pezzo di legno …” iniziava così..!!! che bei tempi quelli in cui la mamma mi leggeva la storia …. poi siamo diventati adulti e sino al giorno in cui siamo entrati in comunità, anche noi non riuscivamo a diventare maturi, uomini veri come voleva diventare anche Pinocchio.\r\n\r\n (MUSICA di Comencini- lenta) PRIMA PARTE Poi entra  Geppetto- Usai\r\n\r\nNARRATORE 1: Mastro Ciliegia, con nostalgia\r\naveva regalato a  Geppetto un bizzarro legnetto.\r\n\r\n\r\nNARRATORE 2: Con lo scalpello  e con il martello,\r\ndopo un pochino nasce il burattino \r\n\r\nNARRATORE 3 : un burattino che per Geppetto ..come per magia  ...è diventato il suo bambino\r\n\r\n\r\n(MUSICA di Comencini- lenta) Entra pinocchio- Giovanni\r\n\r\n\r\nGEPPETTO-USAI : Ho deciso! Lo chiamerò PINOCCHIO. E spero proprio che questo nome gli porti fortuna!! Conoscevo una famiglia di Pinocchi, il più ricco faceva l’elemosina.\r\n\r\nNARRATORE 1: un burattino che salta, corre, parla come un bambino, \r\ne che presto si rivela però moooolto malandrino.\r\n\r\n\r\nNARRATORE 2: Infatti  appena fatte le gambe, \r\nsaltellando infilò la porta e si dette a scappare\r\nnon pensando  proprio di tornare\r\n\r\nNARRATORE 3: Il burattino scappa di corsa verso le illusioni del divertimento mentre suo babbo lo insegue disperato poveretto in preda allo sfinimento\r\n\r\n\r\n(MUSICA di Comencini- veloce )… pinocchio prende a scappare e arrivano i carabinieri che arrestano Geppetto\r\n\r\nCarabiniere: hai visto cosa ha combinato questo bambino? È cosi che educa suo figlio? Venga con noi!\r\n\r\n\r\nNARRATORE 1: ben presto Pinocchio delude Geppetto \r\nche pure in prigione finisce il poveretto per colpa del figlioletto.\r\n\r\nNARRATORE 2: ma quando pinocchio torna a casa trova l’uscio aperto,\r\n contento, \r\nsi sente fortunato che è al coperto.\r\n\r\nNARRATORE 3: La contentezza dura poco invero,\r\nché sente nella stanza, chi sarà? c'è qualcuno che gli ricorda il valore della responsabilità…\r\n\r\n \r\nCANZONE: musica di Bennato Tu, Grillo Parlante\r\n\r\nSpegnate la luce\r\nsentite una voce\r\nè ancora distante\r\nè un grillo parlante\r\nviene, viene, eccolo qua\r\ne adesso sentirete\r\ncome canterà...\r\n\r\nÈ un grillo parlante\r\nsi crede importante\r\nha tanto studiato\r\nsi è laureato\r\nviene, viene, eccolo qua\r\ne adesso sentirete\r\nche predica che ci farà...\r\n \r\nGRILLO -: Crì -crì -crì ! \r\nPINOCCHIO-GIOVANNI: Chi è che mi chiama? \r\n\r\nPinocchio si volta e vede un grosso Grillo.  \r\n\r\nGRILLO : Pinocchio guai a quei ragazzi che si ribellano ai loro genitori. Non avranno mai bene in questo mondo e prima o poi dovranno pentirsene amaramente.\r\n\r\n\r\nPINOCCHIO : Taci grillo io domani vado via da casa altrimenti mi fanno  studiare e poi  lavorare\r\nNARRATORE 1: Pinocchio, il Grillo non vuole… Pensa tra sé: “Da un ramo all’altro salterò,  ma a  leggere e a contare  di certo non mi affaticherò” . \r\nGRILLO : Senti, se proprio non vuoi andare a scuola, almeno cercati un lavoro come fanno tanti ragazzi volenterosi, responsabili e rispettosi che vogliono guadagnarsi da mangiare onestamente.\r\nPINOCCHIO : Hai ragione! A pensarci bene c’è un lavoro che mi piacerebbe proprio fare.\r\nGRILLO : Finalmente, vedo che capisci. Dimmi quale.\r\nPINOCCHIO: Voglio mangiare, bere, divertirmi e stare con i miei amici dalla mattina alla sera a\r\nfare il vagabondo e andare in giro per i bar a bere o a sballarmi!\r\nGRILLO : (Si batte una mano sulla fronte) Non hai capito niente! E poi devi sapere che quelli che fanno così finiscono quasi sempre all’ospedale, in comunità o  in prigione!\r\nNARRATORE2: Pinocchio di studiare non ne vuole sapere\r\ne ai consigli del buon Grillo Parlante fa orecchie da mercante.\r\n\r\nNARRATORE3: Così l’indomani mentre si avvia a scuola fischiettante  ad un tratto vede un cartello allettante, il teatro di Mangiafuoco e dei burattini saltellanti!\r\n\r\n\r\nCANZONE: Mangiafuoco (musica di E.Bennato)\r\n\r\nNon si scherza, non è un gioco \r\nsta arrivando Mangiafuoco \r\nlui comanda e muove i fili \r\nfa ballare i burattini. \r\n\r\nState attenti tutti quanti \r\nnon fa tanti complimenti \r\nchi non balla, o balla male \r\nlui lo manda all'ospedale \r\n\r\n\r\nNARRATORE 1: - “Gran Teatro dei burattini “-  c’è scritto sopra un cartellone ..pinocchio piano piano si avvicina al grande baraccone, ma poi mangiafuoco il burattino vuole bruciare per cuocersi le bistecche in modo speciale\r\n\r\nNARRATORE 2:  Pensate, in quel frangente vicino alla fiamma ardente Pinocchio grida pentimento e disperazione \r\nper aver venduto l'abbecedario lasciando il babbo al gelo della sua abitazione\r\n\r\nNARRATORE 3 : E Mangiafuoco si è intenerito e gli ha regalato cinque monete d’oro. Speriamo che Pinocchio faccia in fretta a tornare da Geppetto perché tanto preoccupato!!! \r\n\r\n(MUSICA di Comencini) veloce\r\n\r\nNARRATORE 1 : Ma con le monete d’oro in tasca poi ad un certo punto incontrò due imbroglioni, disonesti e manipolatori che il facile guadagno vendono come illusione tutto l'anno.\r\n\r\nCANZONE: ” Il Gatto e la Volpe” (musica di E.Bennato)\r\n\r\nQuanta fretta, ma dove corri; dove vai \r\nse ci ascolti per un momento, capirai, \r\nlui e il gatto, ed io la volpe, stiamo in società \r\ndi noi ti puoi fidar... \r\n\r\nPuoi parlarci dei tuoi problemi, dei tuoi guai \r\ni migliori in questo campo, siamo noi \r\nè una ditta specializzata, fa un contratto e vedrai \r\nche non ti pentirai...\r\n\r\nEntrano il  Gatto- patrizia  e , la Volpe-sara  e cercano di contrattare con pinocchio le sigarette in cambio del delle monete \r\nMa ad un certo punto.... spazientiti lo bastonano \r\n\r\nNARRATORE 1: Al Gambero Rosso trascinato\r\nviene  ben bene bastonato,\r\ni due vogliono i suoi soldi ma per niente li han trovati\r\ne assassini si son trasformati \r\n\r\n\r\nNARRATORE 2: Nella notte buia e scura\r\nPinocchio corre, ha paura\r\ni due furfanti  son vicini\r\ntrasformati in assassini.\r\n\r\nNARRATORE 3: Lotta e tenta di fuggire\r\ni due hanno brutte mire,\r\nfinchè infine, ormai perdente\r\nla morte lo attende.\r\n\r\n \r\n(MUSICA di Comencini-veloce) mentre c’è la lotta tra Pinocchio e il gatto e la volpe\r\n\r\nNARRATORE 1: Sembra tardi, ormai è finita\r\nsente andargli via la vita\r\npiange, urla e si dispera\r\nnella notte buia e nera.\r\n\r\n\r\nNARRATORE 2: Ma quando sente tutto perduto e \r\nha perso ogni speranza\r\ndalla fata  vien salvato.\r\n\r\nNARRATORE 3: Da amorevoli cure è circondato\r\nma sembra moribondo in quello stato,\r\nla fata  arriva al capezzale\r\nper valutare quanto sia grave il suo male.\r\n\r\n\r\nCANZONE:  La fata (musica di E.Bennato)\r\nC'è solo un fiore in quella stanza \r\ne tu ti muovi con pazienza \r\nla medicina è amara ma \r\ntu già lo sai che la berrà. \r\n\r\nLa fata-Patrizia  prende un bicchiere d’acqua e si avvicina a Pinocchio che sta ancora piangendo.\r\nNARRATORE 1: Pinocchio deve bere la medicina del programma, solo così si può salvare e ai suoi affetti poter tornare \r\nNARRATORE 2: Non vuole berla, promette, contratta , l’alternativa è che ormai la morte sembra cosa fatta\r\nNARRATORE 3: quando però vede  arrivare  la morte nera con la falce, pinocchio cambia idea in un baleno salva  la sua vita e ritorna sereno\r\n\r\nPinocchio beve la medicina tutta d’un fiato.\r\n\r\nNARRATORE 1: Al burattino dà fiducia la fata buona, egli sembra convinto a cambiar strada,ad essere maturo e responsabile ma nelle grinfie della volpe e del gattone, cade di nuovo l’ingenuo credulone.\r\nNARRATORE 2: E’ convinto di seminare  zecchini d’oro per  raccogliere un tesoro invece trova solo dei fiori d'alloro.\r\nNARRATORE 3: per denunciare ciò  Corre di filato in tribunale\r\ninvece per lui finisce male,\r\nnon riesce ad essere ascoltato,\r\nanzi finisce proprio carcerato.\r\n\r\n\r\n\r\n\r\nCANZONE: In prigione, in prigione (musica di E.Bennato)\r\n\r\nTu che sei innocente\r\ntu che non hai fatto niente\r\ntu che ti lamenti\r\nperché ti hanno imbrogliato allora\r\nadesso senti\r\nTu andrai in prigione, in prigione, in prigione\r\nproprio tu in prigione e ti serva da lezione.\r\n\r\n\r\nTorna in scena pinocchio musica comencini lenta\r\n\r\nNARRATORE 1: A narrar non stiamo le disavventure,\r\nmille peripezie e mille più paure\r\nPinocchio prima o poi a casa tornerà e pensa ….però magari se do ascolto\r\n“Un uomo vero uscirà da me!”\r\n\r\nNARRATORE 2: ma ancora Perde però del tutto la retta via,\r\nquando incontra Lucignolo , una cattiva compagnia.\r\n\r\n\r\nNARRATORE 3: aveva promesso alla fata di tornare da geppetto ma lucignolo la notte non vede mai un letto e per pinocchio questo è un diletto\r\n\r\nEntra in scena Lucignolo\r\n\r\nLucignolo-Spezziga: Il mio nome è Lucignolo, aspetto la mezzanotte per partire. Vado lontano lontano… nel paese più bello del mondo. Il Paese dei balocchi e del piacere!!!\r\nLì non vi sono scuole (…) ; non vi sono libri (…) ; non vi sono maestri (…); e il giovedì\r\nnon si fa scuola (…) e ogni settimana è fatta da sei giovedì e una domenica. Ecco\r\ncome dovrebbero essere tutti i paesi civili!\r\nFra poco passerà di qui il carro, saremo più di cento ragazzi!\r\nTUTTI LA NOTTE DORMONO E IO NON DORMO MAI\r\nMUSICA di “è stata tua la colpa”\r\n\r\n\r\nNARRATORE 1: Quindi  a casa Pinocchio non tornò,\r\nun’idea migliore escogitò\r\ne al Paese dei Balocchi se ne andò.\r\n\r\n\r\nNARRATORE 2: Dopo cinque mesi di cuccagna\r\nsenza libri, né lavagna,\r\ntra balli, giochi e divertimento\r\nle giornate volan via in un momento.\r\n\r\nNARRATORE 3: ma tutti quei ragazzi dovevano saperlo che l’ozio e il divertimento trasforma in \r\nasini in un momento\r\n\r\n(MUSICA di Comencini -veloce)\r\nNARRATORE 1:e così  i due amici ormai asini e tapini al mercato furon portati per farci bei soldini! \r\nNARRATORE 2: E così alla fine  il monello in un altro guaio si cacciò e\r\nil contadino in mare lo gettò\r\n\r\nNARRATORE 3:  ma quando stava per affogare, la fatina buona ancora una volta lo perdona e con l’aiuto di tanti pesciolini affamati al povero asinello cambia i connotati\r\n\r\nNARRATORE 1: addio padrone diceva a quello che della sua pelle un tamburo voleva fare\r\n\r\n\r\nNARRATORE 2: Ma nuotando contento trovò al largo un nuovo spavento\r\n\r\nNARRATORE 3: Nella pancia di una balena si ritrova,\r\n e ancora il suo impegno viene nuovamente messo alla prova\r\n\r\n(MUSICA di comencini) …poi il rumore del mare\r\n\r\n\r\nNARRATORE 1: nella pancia della balena la luce di una fiammella\r\nlo avverte che non è solo nel tunnel buio... ma non è una stella\r\né babbo Geppetto, perduto  nel mare anche lui povero  vecchietto!!\r\n\r\nNARRATORE 2: Che bellezza ritrovarsi!!\r\nMa come fare?\r\nLa soluzione c'è: bisogna lottare\r\ncontro la balena in modo da potersi liberare!\r\n\r\nNARRATORE 3: E insieme, Pinocchio e il Babbo usciti dalla pancia della balena e liberi, prendono la via del ritorno. Con il babbo che ormai è stanco  sarà pinocchio a lavorare e a starli sempre a fianco.\r\n\r\n(MUSICA di Comencini) Insieme Pinocchio e Geppetto fanno ancora pochi passi poi incontrano il Gatto e la Volpe, Lucignolo, Mangiafuoco  tentatori  e malconci…\r\nPINOCCHIO : Se adesso siete così ve lo meritate! Addio e ricordatevi del proverbio: chi ruba il mantello al suo prossimo, alla fine muore senza camicia! Addio ancora! \r\nNARRATORE 1: Pinocchio è cambiato, ha sofferto ed è cresciuto e mai più è ricaduto\r\n\r\nNARRATORE 2: Da allora    si  mise  a  studiare, senza sosta, si impegnò \r\nperché  tante  cose  voleva  imparare \r\nper poter un giorno anche lavorare\r\n\r\nNARRATORE 3: Un anno era passato e il programma aveva fatto, come terminò si ritrovò un uomo vero, tornò a casa onesto, responsabile e sincero\r\n\r\nGEPPETTO: Figlio mio! Non sei più un burattino!\r\nPINOCCHIO: Allora è vero! Sono un uomo ora!!! \r\nPinocchio   inizia a correre da tutte le parti, poi  abbraccia Geppetto.musica comencini veloce\r\nPINOCCHIO :  Ma, babbo mio, perché tutti questi cambiamenti improvvisi?\r\nGEPPETTO: Vedi, questi cambiamenti sono tutti merito tuo!\r\nPINOCCHIO : Perché merito mio?\r\nGEPPETTO: Perché quando i ragazzi diventano responsabili, rispettosi e onesti hanno il potere di fare il miracolo di far prendere un aspetto nuovo ad ogni cosa intorno a loro!La vita ricomincia \r\nPINOCCHIO : Come ero stupido quando ero un burattino che tutti gli altri manovravano. Adesso sono davvero contento di essere diventato un uomo vero!!\r\nCANZONE : E’ stata tua la colpa (cantata e alla chitarra Giovanni con accompagnamento musicale di battista, Enrico e fabrizio)\r\n\r\n\r\n                                                            \r\n                                               \r\n\r\n\r\n\r\n\r\n\r\n\r\n\r\n\r\n\r\n\r\n","google":"","note":"Don't delete this file! It's used internally to help with page regeneration."}